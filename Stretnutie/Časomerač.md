![alt text][logo]

# Časomerač

## Potrebné vybavenie
- Kartičky na meranie času. Sú súčasťou vybavenia klubu. V prípade, že časomerač nevie, kde sú, mal by kontaktovať súhrnného hodnotiteľa alebo moderátora stretnutia
- Ako alternatívu môže použiť oficiálnu Android/iOS aplikáciu Toastmasters International. Príslušná farba sa zobrazí na celom displeji telefónu

## Meranie času roliam
- Hlavnou úlohou časomerača je merať rečníkom čas. Každý rečník má vyhradený čas - spodný limit, stredný a horný. Je uvedený v agende stretnutia u každej položky. Napríklad: 5:00 6:00 7:00
- Po dosiahnutí času 5:00 ukáže časomerač rečníkovi zelenú kartičku, v čase 6:00 žltú a v čase 7:00 červenú kartičku
- Ak rečník skončí pred spodným limitom (v tomto prípade 5:00) alebo prekročí horný limit (7:00) o viac ako 30 sekúnd - je diskvalifikovaný. Na regulérnej súťaži Toastmasters by ho vylúčili. U nás ho väčšinou necháme dorozprávať. Každopádne, časomerač by mal ukázať moderátorovi, že čas uplynul. Následne má moderátor možnosť prejav prerušiť a to vytlieskaním rečníka. Na záver vo svojom hodnotení časomerač spomenie, aký čas mali jednotliví rečníci, či limit dodržali a ak nie, o koľko sekúnd ho prekročili
- U každého rečníka by si mal časomerač poznačiť ich časy. Oznámi im ich v záverečnom hodnotení

> V agende nemajú všetky položky uvedený časový limit. Tam, kde nie je, časomerač ho merať nemusí

## Meranie času pre moderátora
- Moderátor občas vyzve časomerača, aby mu stopol jednu minútu na hodnotenia. Vtedy časomerač začne merať jednu minútu a oznámi moderátorovi, keď uplynula
- Moderátor ohlasuje prestávku. V takom prípade časomerač spustí stopky, zvyčajne 10 minút (viď agendu), a oznámi moderátorovi, že limit uplynul

## Sledovanie, či dodržiavame časový harmonogram
- Časomerač sleduje, či sme začali program načas, či prestávka trvala toľko, koľko mala, atď. Na záver to môže spomenúť vo svojom hodnotení.

> Príklad: Ak je na improvizácie vyhradených 15 minút, toľko majú trvať. A je nepodstatné, koľko času si ukrojil moderátor a koľko jednotliví improvizátori.

## Záverečné hodnotenie:
- Zvyčajne predchádza súhrnnému hodnoteniu a je to posledná kvantitatívna rola. Je to preto, aby časomerač mohol zmerať čas čo najviac rečníkom
- Časomerač stručne predstaví svoju rolu
- U každého, u koho má poznačený čas, ho oznámi. A ak rečník prekročil limit, tiež by to mal časomerač spomenúť
- Časomerač by mal tiež spomenúť, ako sme dodržali časový plán agendy. Teda: "Začali sme s trojminútovým meškaním... Prestávka trvala o minútu dlhšie... atď."
- Časomerač má zvyčajne vyhradený priestor 1 - 3 minúty a je na ňom, aby ho využil optimálne. Môže napríklad spomenúť, prečo je dôležité, aby rečníci dodržiavali určený čas

[logo]: https://github.com/toastmasters-kosice/graficke-podklady/raw/master/Log%C3%A1/%C5%A0tandardn%C3%A9%20zmen%C5%A1en%C3%A9%20logo%20TMKE.png "Logo Toastmasters Košice"
