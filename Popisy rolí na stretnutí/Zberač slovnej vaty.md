![alt text][logo]

# Zberač slovnej vaty
Slovnú vatu (výplňové slová) používajú hovoriaci vtedy, keď rozmýšľajú, čo majú povedať, keď hľadajú vhodný výraz. Nie je žiadúcou časťou prejavu.
Zberač slovnej vaty pomáha rečníkom zlepšiť ich prejav tým, že ich upozorňuje na použitie slovnej vaty priamo počas ich prejavu klikačom a zhrnutím svojich pozorovaní o tom, ako slovnú vatu používajú.
Prijatie tejto úlohy:
- zlepšuje všímavosť a schopnosť aktívne počúvať
- buduje asertivitu ("vyrušenie" rečníka priamo počas prejavu klikačom)
- dávať užitočnú spätnú väzbu

## Hlavná úloha
Hlavnou úlohou zberača slovnej vaty je počítať a zaznamenať nasledovnú slovnú vatu:
- Nadmerne používané slová (vlastne, v podstate, proste, svojím spôsobom, ...), 
- Barličkové slová, 
- (Pa)zvuky (hm, em, mm), 
- Predlžovanie poslednej slabiky slova pri hľadaní ďalšej myšlienky (aaa, takžeee, ...)
...

## Potrebné vybavenie
- Klikač – pomôcka pre upozornenie rečníka na použitie slovnej vaty. 
    - Je súčasťou vybavenia klubu. V prípade, že chýba, je potrebné kontaktovať súhrnného hodnotiteľa alebo moderátora stretnutia, prípadne technického vedúceho.
- Papier a pero na zaznamenávanie

## Povinnosti
1. Predstavenie roly zberač slovnej vaty
2. Upozornenie rečníka na použitie slovnej vaty (klikač)
3. Zaznamenávanie použitia slovnej vaty pre každého účastníka stretnutia - druh a počet
4. Zhrnutie použitia slovnej vaty pre každého účastníka stretnutia

## Predstavenie
Keď vás predstavia počas klubového stretnutia, vysvetlite úlohu.
- Je veľmi dôležité vysvetliť, čo je slovná vata
- Rovnako dôležité je spomenúť, ako a prečo sa používa klikač

## Záznam
- Príklad tabuľky nájdete [na tomto odkaze](https://www.toastmasters.org/resources/ah-counter-script-and-log)

## Počas stretnutia
Na začiatku stretnutia moderátor vyzve všetkých, ktorí majú na stretnutí kvantitatívnu rolu, aby ju stručne predstavili. Keď vás predstavia počas klubového stretnutia, vysvetlite úlohu.
Sleduj každého účastníka stretnutia, sústreď sa na slovnú vatu a dlhé pauzy. Ku každému „typu“ slovnej vaty si poznamenaj počet použití u každého účastníka. Ak tento počet prekročí 10, prestaň klikať a zaznamenávať.
- ak niekto použije slovnú vatu viac než 10x, PRESTAŤ KLIKAŤ a už len zaznamenávať
 
## Zhrnutie
Počas hodnotiacej časti stretnutia na požiadanie oznámte svoje pozorovania. Ak niekto použije slovnú vatu viac než 10x, stačí povedať viac než 10.
Hodnotenie má dve časti:
- kvantitatívne zhrnutie, koľkokrát rečník použil aký typ vaty - je to dôležité pre spätnú väzbu, 
- odporúčanie, prípadne radu, ako sa slovnej vaty zbaviť - dôležité formulovať v pozitívnom a povzbudivom zmysle (napr. formou výzvy)
 
## ZDROJE
- Príklady slovnej vaty (https://sk.uncyclopedia.info/wiki/Vypch%C3%A1vkov%C3%A9_slovo)
- Popis roly, záznam pre rolu toastmasters.org

[logo]: https://github.com/toastmasters-kosice/graficke-podklady/raw/master/Log%C3%A1/%C5%A0tandardn%C3%A9%20zmen%C5%A1en%C3%A9%20logo%20TMKE.png "Logo Toastmasters Košice"
